\chapter{Introduzione}

I sistemi di \textit{recommendation} sono elementi fondamentali in molti settori legati alla vita quotidiana, come l'e-commerce, i social network e i servizi di streaming, dove la personalizzazione dei contenuti è volta al miglioramento dell'esperienza dell'utente. L'efficacia di questi sistemi è strettamente legata alla disponibilità e al volume crescente dei dati che, se opportunamente sfruttati, possono migliorare la qualità delle raccomandazioni.

Nella prima parte di questa tesi si fornirà una panoramica generale su questi sistemi, esplorando i principali approcci e le tecniche impiegate per realizzare modelli di raccomandazione efficaci. Si tratteranno i modelli basati su feedback espliciti e impliciti, esaminando le caratteristiche e le differenze tra i due tipi di dati. Successivamente, si approfondiranno alcuni algoritmi specifici, esplorando i loro vantaggi, svantaggi e le loro applicazioni in vari contesti.

La seconda parte della tesi viene descritta la parte inerente al lavoro svolto durante il mio tirocinio, in cui mi sono concentrato sulla creazione di un'interfaccia utente che facilitasse la creazione, il testing e l'utilizzo modelli di raccomandazione. Nello specifico, ho lavorato sul wrapping delle interfacce dei modelli di librerie popolari come Surprise, LightFM e Implicit, con l’obiettivo di rispettare i vincoli specifici imposti dalla mia azienda. Verranno discusse le sfide affrontate, le soluzioni adottate e i risultati ottenuti.

Il contributo di questa tesi si inserisce nel contesto della crescente necessità di rendere i sistemi di raccomandazione sempre più accessibili e facilmente integrabili in ambienti di lavoro aziendali, dove personalizzazione ed efficienza sono essenziali.
